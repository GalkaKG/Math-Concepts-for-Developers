Най-дългата страна в триъгълника е тази, която лежи срещу правия ъгъл и се нарича хипотенуза.
Другите две страни се наричат катети.

Синус е една от тригонометричните функции. Бележи се със sin x.
За остър ъгъл в правоъгълен триъгълник синусът се дефинира като съотношението на срещулежащия катет към хипотенузата.
За обобщен ъгъл с радианна мярка x, чийто връх е в координатното начало, а първото рамо е по абсцисната ос,
sin x е ординатата на точката, в която второто рамо на ъгъла пресича единичната окръжност.

Косинус е тригонометрична функция, означавана с cos φ, където φ е ъгъл.
За остър ъгъл в правоъгълен триъгълник косинусът се дефинира като отношението на прилежащия катет към хипотенузата.
За обобщен ъгъл с радианна мярка x, чийто връх е в координатното начало, а първото рамо е по абсцисната ос,
cos x е абсцисата на точката, в която второто рамо на ъгъла пресича единичната окръжност.

Питагоровата теорема е една от най-важните теореми в евклидовата геометрия, изразяваща връзката между дължините на страните на правоъгълен триъгълник:
а**2 + b**2 = c**2
където c е дължината на хипотенузата, a и b са дължините на двата катета.

Корен квадратен от число a е такова число y, че y**2 = a. Така квадратният корен на 9 е 3, което се записва като √9 = 3, защото 3**2 = 3.3 = 9 и 3 е неотрицателно. Всяко положително число a има два квадратни корена: √a, който е положителен, и −√a, който е отрицателен. Заедно, те се обозначават като ±√a. Въпреки че стойностите са две, обикновено под „квадратен корен“ се разбира положителната стойност.
